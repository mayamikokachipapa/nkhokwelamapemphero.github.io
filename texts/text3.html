<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <head>
  <meta charset="utf-8">
  <title>Salimo 95</title>

  <!-- IMPORTANT: pages inside "texts/" must use ../ to go up one folder -->
  <link rel="stylesheet" href="../style.css">
</head>

</head>
<body>
  <main class="textpage">
<h1 style="margin: 0.0px 0.0px 16.1px 0.0px; font: 24.0px Times; -webkit-text-stroke: #000000"><span class="s1"><b>Kusinkhasinkha Nyimbo ya Oyera Onse</b></span></h1>
<p class="p2"><span class="s1"><i>Oyera Mtima 
By Fr. Mayamiko Kachipapa, SJ 
Mu chimangirizo ichi, ndisinkhasinkha za mawu ndi nyimbo No. 180 mu Buku la 
Nyimbo ndi Mapemphero, yotchedwa”Oyera Mtima”.

Mawu:	Oyera Mtima

	Oyera mtima inu muli m'paradizo
	chimwemwe muli nacho kodi n'chachikulu?
	Chikondwerero chathu simungadziwitse
	pakukhala ndi Mulungu tili nazo zonse
	
	Nonsenu mudanyoza ulemu pansi
	dziko lanulo ndani akutama inu?
	Yesu atigawira za Ufumu wake
	ndi ulemu tikhala pafupi ndi Iye
	
	Inu mudasauka monga Mbuye Yesu
	kodi mumvabe njala, chisanu ndi ludzu?
	Ambuye Yesu yemwe atisekeretsa
	zovuta zonse zija zatha ndithu konse.
	
	Koma tikufunsani kumwamba kwa Mulungu
	chikondwerero chanu chimaliza liti?
	Chimwemwe chathu n'chosamalizika
	mazunzo akalero chitiyiwalitsa
	
	Inu mudala m'mwamba mutiloze njira
	yofikitsa kwa Mulungu, tikakondwe nanu
	Mukafuna kufika komwe tili ife
	mudane ndi Satana ndi zoyipa zake
	
	Abwenzi a Mulungu, titama inu
	mutipempheretu kwa Ambuye Yesu
	Abale okondeka, tipempha Mulungu
	kuti mukasekere inunso kumwamba.

Mu nyimbo iyi tikukumana ndi macheza (dialogue) ongoganizira, kucheza pa 
mkumano wa Oyera ndi ife anthu a pa dziko pano. Tingati akumana maso ndi maso 
kaya titi pa tebulo, kaya titi pa bawo, kaya pa mpando. Tsono poti pali mbali ziwiri 
zochita zoyankhulana, nditchula oyimirila ife anthu a padziko lino kuti "munthu" 
pamene "Oyera" akhala oyimilira Oyera onse. 
Tiona kuti nyimboyi yagawidwa mwa njira ziwiri. Nnjira yoyamba yakagawidwe, tiona 
kuti verse iliyonse ili ndi mizere iwiri imene itsegulira verse yomwe ikupereka mawu 
athu, kupereka funso lathu kwa Oyera omwe ali kumvetsera, ndipo Iwo apereka 
yankho lawo mu mizere iwiri yotsatira ya verse yomweyo. Kagawidwe kachiwiri ndi 
kokhudza ma verse ndipo kakuwonetsa kuzama kwa munthu pamene alikumvetsera 
kwa Oyera. Tiona kuti pa ma verse six omwe apanga nyimboyi, mafunso a mu ma 
verse anayi alikupereka mafunso ongosonyeza kuzizwa (curiosity), pamene ma 
verse awiri otsiriza munthu awoneka kuti wazama ndithu mu zolinga zake, ndipo 
pano alikufunsa Oyera kuti nanga iye angachite bwanji kuti akhalenso naye Oyera.
Kotsirizira kweni kweni, Oyera amutsogolera munthu mu pemphero.
Choncho tiona kuti nyimboyi yapangidwa kuti ithere mu pemphero.
Tikawerenganso ma verse aja kachiwiri, tiona kuti momwe ma verse aja ayendera, 
munthu ali kuvutika ndi kumvetsa za chimwemwe chomwe Oyera ali nacho. 
Munthuyu ali ngati ife tonse, ali kuona kuti Oyera ali osilirika koma akukayikira ngati 
alidi osangalala monga ife nthawi zina tisangalalira. Oyera atiyankha kuti 
sitingayambe mkomwe kumvetsa chimwemwe chomwe Oyera ali nacho ndipo 
apereka mawu amphamvu zedi: pakukhala ndi Mulungu, tili nazo zonse. 
Zitanthauza chani? Ife anthu zikondwerero zathu pano pa dziko kawirikawiri 
zimakhala kuyesetsa kwathu kuti tichepetse mavuto kapena nkhawa (masiku ano 
timati kudzipepesa). Timachita chikondwerero pamene tiona chinthu chosilirika 
chomwe chachitika, monga chikwati kapena graduation kapena mwina tapeza 
ndalama zoposera momwe tinayembekezera. Mu zonsezi, tiona kuti zolinga zathu pa 
chikondwerero si chikondwererocho chabe kuti zolinga zathu zimakhala 
kusangalalira kugonjetsa zovuta. Tsono, Oyera atiuza kuti iwo kumwamba pakukhala 
ndi Mulungu ali nazo zonse. Palibe zovuta, palibe kuchepekedwa, kulibe nkhawa. 
Chikondwerero chawo ndi cheni cheni popeza iwo sali kungoyesera kuchepetsa 
mavuto monga momwe ife tichitira pa chikondwerero. Potisonyeza izi, atimema kuti 
tiyesetse tikafikeko.
Atasunthika, tiona munthu uja akufunsa Oyera uja kuti aloze njira. Ndiponso 
pamapeto amuthandiza kupemphera. Nyimbo yamba ngati macheza omwe athera ngati pemphero ndi chiganizo cha mum’tima<span class="Apple-converted-space"> </span></i></span></p>

<p class="p3"><span class="s1"><i></i></span><br></p>
<p class="p4"><span class="s1"></span><br></p>
<p class="p5"><span class="s2"><a href="../index.html">Back to home</a></span></p>
  </main>
</body>
</html>

