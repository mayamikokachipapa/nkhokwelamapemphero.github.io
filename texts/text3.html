<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Generator" content="Cocoa HTML Writer">
  <meta name="CocoaVersion" content="2575.7">
  <style type="text/css">
    p.p2 {margin: 0.0px 0.0px 12.0px 0.0px; font: 12.0px Times; -webkit-text-stroke: #000000}
    p.p3 {margin: 0.0px 0.0px 12.0px 0.0px; font: 12.0px Times; -webkit-text-stroke: #000000; min-height: 14.0px}
    p.p4 {margin: 0.0px 0.0px 12.0px 0.0px; font: 12.0px Times; color: #0000e9; -webkit-text-stroke: #0000e9}
    span.s1 {font-kerning: none}
    span.s2 {text-decoration: underline ; font-kerning: none}
  </style>
</head>
<body>
<h1 style="margin: 0.0px 0.0px 16.1px 0.0px; font: 24.0px Times; -webkit-text-stroke: #000000"><span class="s1"><b>Kusinkhasinkha Nyimbo ya Oyera Onse</b><b></b></span></h1>
<p class="p2"><span class="s1">Fr. Mayamiko Kachipapa, SJ<span class="Apple-converted-space"> </span></span></p>
<p class="p2"><span class="s1">Mu chimangirizo ichi, ndisinkhasinkha za mawu ndi nyimbo No. 180 mu Buku la Nyimbo ndi Mapemphero, yotchedwa”Oyera Mtima”.<span class="Apple-converted-space"> </span></span></p>
<p class="p2"><span class="s1">Mawu:<span class="Apple-converted-space"> </span></span></p>
<p class="p2"><span class="s1">Oyera Mtima Oyera mtima inu muli m'paradizo chimwemwe muli nacho kodi n'chachikulu?<span class="Apple-converted-space"> </span></span></p>
<p class="p2"><span class="s1">Chikondwerero chathu simungadziwitse pakukhala ndi Mulungu tili nazo zonse<span class="Apple-converted-space"> </span></span></p>
<p class="p2"><span class="s1">Nonsenu mudanyoza ulemu pansi dziko lanulo ndani akutama inu?<span class="Apple-converted-space"> </span></span></p>
<p class="p2"><span class="s1">Yesu atigawira za Ufumu wake ndi ulemu tikhala pafupi ndi Iye<span class="Apple-converted-space"> </span></span></p>
<p class="p2"><span class="s1">Inu mudasauka monga Mbuye Yesu kodi mumvabe njala, chisanu ndi ludzu?<span class="Apple-converted-space"> </span></span></p>
<p class="p2"><span class="s1">Ambuye Yesu yemwe atisekeretsa zovuta zonse zija zatha ndithu konse.<span class="Apple-converted-space"> </span></span></p>
<p class="p2"><span class="s1">Koma tikufunsani kumwamba kwa Mulungu chikondwerero chanu chimaliza liti?<span class="Apple-converted-space"> </span></span></p>
<p class="p2"><span class="s1">Chimwemwe chathu n'chosamalizika mazunzo akalero chitiyiwalitsa<span class="Apple-converted-space"> </span></span></p>
<p class="p2"><span class="s1">Inu mudala m'mwamba mutiloze njira yofikitsa kwa Mulungu, tikakondwe nanu<span class="Apple-converted-space"> </span></span></p>
<p class="p2"><span class="s1">Mukafuna kufika komwe tili ife mudane ndi Satana ndi zoyipa zake<span class="Apple-converted-space"> </span></span></p>
<p class="p2"><span class="s1">Abwenzi a Mulungu, titama inu mutipempheretu kwa Ambuye Yesu<span class="Apple-converted-space"> </span></span></p>
<p class="p2"><span class="s1">Abale okondeka, tipempha Mulungu kuti mukasekere inunso kumwamba.<span class="Apple-converted-space"> </span></span></p>
<p class="p2"><span class="s1">Mu nyimbo iyi tikukumana ndi macheza (dialogue) ongoganizira, kucheza pa mkumano wa Oyera ndi ife anthu a pa dziko pano. Tingati akumana maso ndi maso kaya titi pa tebulo, kaya titi pa bawo, kaya pa mpando. Tsono poti pali mbali ziwiri zochita zoyankhulana, nditchula oyimirila ife anthu a padziko lino kuti "munthu" pamene "Oyera" akhala oyimilira Oyera onse. Tiona kuti nyimboyi yagawidwa mwa njira ziwiri. Nnjira yoyamba yakagawidwe, tiona kuti verse iliyonse ili ndi mizere iwiri imene itsegulira verse yomwe ikupereka mawu athu, kupereka funso lathu kwa Oyera omwe ali kumvetsera, ndipo Iwo apereka yankho lawo mu mizere iwiri yotsatira ya verse yomweyo. Kagawidwe kachiwiri ndi kokhudza ma verse ndipo kakuwonetsa kuzama kwa munthu pamene alikumvetsera kwa Oyera.<span class="Apple-converted-space"> </span></span></p>
<p class="p2"><span class="s1">Tiona kuti pa ma verse six omwe apanga nyimboyi, mafunso a mu ma verse anayi alikupereka mafunso ongosonyeza kuzizwa (curiosity), pamene ma verse awiri otsiriza munthu awoneka kuti wazama ndithu mu zolinga zake, ndipo pano alikufunsa Oyera kuti nanga iye angachite bwanji kuti akhalenso naye Oyera. Kotsirizira kweni kweni, Oyera amutsogolera munthu mu pemphero. Choncho tiona kuti nyimboyi yapangidwa kuti ithere mu pemphero. Tikawerenganso ma verse aja kachiwiri, tiona kuti momwe ma verse aja ayendera, munthu ali kuvutika ndi kumvetsa za chimwemwe chomwe Oyera ali nacho. Munthuyu ali ngati ife tonse, ali kuona kuti Oyera ali osilirika koma akukayikira ngati alidi osangalala monga ife nthawi zina tisangalalira. Oyera atiyankha kuti sitingayambe mkomwe kumvetsa chimwemwe chomwe Oyera ali nacho ndipo apereka mawu amphamvu zedi: pakukhala ndi Mulungu, tili nazo zonse.<span class="Apple-converted-space"> </span></span></p>
<p class="p2"><span class="s1">Zitanthauza chani? Ife anthu zikondwerero zathu pano pa dziko kawirikawiri zimakhala kuyesetsa kwathu kuti tichepetse mavuto kapena nkhawa (masiku ano timati kudzipepesa). Timachita chikondwerero pamene tiona chinthu chosilirika chomwe chachitika, monga chikwati kapena graduation kapena mwina tapeza ndalama zoposera momwe tinayembekezera. Mu zonsezi, tiona kuti zolinga zathu pa chikondwerero si chikondwererocho chabe kuti zolinga zathu zimakhala kusangalalira kugonjetsa zovuta. Tsono, Oyera atiuza kuti iwo kumwamba pakukhala ndi Mulungu ali nazo zonse. Palibe zovuta, palibe kuchepekedwa, kulibe nkhawa. Chikondwerero chawo ndi cheni cheni popeza iwo sali kungoyesera kuchepetsa mavuto monga momwe ife tichitira pa chikondwerero. Potisonyeza izi, atimema kuti tiyesetse tikafikeko.<span class="Apple-converted-space"> </span></span></p>
<p class="p2"><span class="s1">Atasunthika, tiona munthu uja akufunsa Oyera uja kuti aloze njira. Ndiponso pamapeto amuthandiza kupemphera. Nyimbo yamba ngati macheza omwe athera ngati pemphero ndi chiganizo cha mum’tima<span class="Apple-converted-space"> </span></span></p>
<p class="p3"><span class="s1"></span><br></p>
<p class="p3"><span class="s1"></span><br></p>
<p class="p4"><span class="s2"><a href="file:///Users/user/Desktop/my-website/index.html">Back to home</a></span></p>
</body>
</html>
